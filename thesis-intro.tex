\chapter{Introduzione}

\section{Analisi dei dati in medicina}

Lo sviluppo di una base di dati centralizzata per la Clinica Ostetrica dell'Ospedale di Udine si inserisce in un progetto di studio più ampio, mirato alla raccolta e all'analisi dei dati relativi a gravidanze e parti, al fine di migliorare l'assistenza fornita dal personale medico e la conseguente esperienza delle pazienti.
Nell'ambito medico in generale la raccolta dati investe un ruolo cruciale: attraverso l'analisi e l'interpretazione dei risultati statistici è possibile in particolare:
\begin{itemize}
\item migliorare la cura del paziente individuando modelli, tendenze e fattori di rischio, consentendo così ai medici di predisporre strumenti di prevenzione adatti \cite{Cor20,McC16};
\item promuovere la ricerca scientifica stimolando nuovi studi a partire dai risultati, potenzialmente inediti, estrapolati dalla mole di dati trattata dal personale ospedaliero;
\item ottimizzare la gestione ospedaliera grazie alle informazioni su efficienza operativa, uso delle risorse e conseguenti risultati.
\end{itemize}
Più nello specifico, la Clinica Ostetrica presso l'Ospedale \enquote{Santa Maria della Misericordia} di Udine è interessata a sostituire i diversi strumenti software attualmente in uso con un sistema centralizzato, personalizzato secondo i requisiti dei medici e che migliori l'accesso ai dati sia per la sintesi dei dati della singola paziente sia per analisi statistiche di più ampia scala.

\section{Obiettivo}

Come verrà esposto nella Sezione \ref{problem}, gli usuali sistemi di refertazione adottati a livello aziendale risultano inadatti per la visualizzazione sintetica e le analisi sui dati.
I referti sono costituiti di solo testo, oltre a mancare di una struttura logica; ciò ha portato alla scelta di registrare i dati in documenti separati, principalmente in forma di tabelle compilate a mano a seguito delle visite.

Questo sistema parallelo, costruito progressivamente secondo le esigenze specifiche dei suoi utenti, è in uso da circa x anni.
I medici hanno evidenziato delle problematiche nel suo utilizzo, relative principalmente alla velocità nell'acceso alle informazioni e all'insorgenza di ambiguità legate alla compilazione esclusivamente manuale e da parte di persone diverse.

Al fine di fornire uno strumento informatico che sia più funzionale, accessibile e coerente proponiamo lo sviluppo e l'implementazione di una base di dati di tipo relazionale.
Nel modello relazionale \cite{Cod70} i dati vengono strutturati attraverso relazioni (o equivalentemente, tabelle), ciascuna composta di attributi (colonne) e istanziata come insieme di tuple (righe o record).
Una base di dati relazionale si può interrogare con un linguaggio formale basato sulla logica del prim'ordine e dipendente solo dalla struttura logica del sistema, risultando quindi più intuitivo nell'utilizzo e compatibile con linguaggi di programmazione e ambienti software complessi.
Gli strumenti software che operano su basi di dati relazionali (RDBMS) permettono di definire vincoli di integrità che contribuiscono al mantenimento della coerenza dei dati, all'assenza di ambiguità e all'efficienza delle interazioni con il sistema.

\section{Realizzazione del progetto}

Il processo comprende una prima fase di analisi dei requisiti, volta a individuare le caratteristiche richieste dagli utenti finali e dagli \emph{stakeholder} in generale, seguita da una fase di modellazione a livello concettuale che determina le caratteristiche del dominio di interesse.
La correttezza dello schema concettuale ottenuto a questo stadio è cruciale perché la risoluzione di eventuali errori nella fase di acquisizione dei requisiti richiede una quantità molto più elevata di tempo e risorse rispetto a quelli introdotti successivamente, ad esempio nell'implementazione.

A partire dal modello concettuale del dominio costruiamo uno schema logico relazionale che permette la definizione di operazioni di base sui dati, come interrogazioni e inserimenti.
L'ultima fase consiste nell'implementazione con software specifici (nel nostro caso, PostgreSQL?) che permettono l'interazione attraverso il linguaggio SQL.
Mostreremo quindi un insieme di analisi di dati ottenibili grazie a interrogazioni sulla base di dati.

% completare con anticipazione delle conclusioni